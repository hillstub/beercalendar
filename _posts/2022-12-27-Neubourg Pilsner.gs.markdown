---
layout: post
title: >
  Dag 27 - Neubourg Pilsner
year: 2022
permalink:  '/post/2022-12-27'
author:  'Eelco'
description: >
  Een fijn pilsje in een mooi blauw flesje. Om al het voedsel van de kerstdagen mee weg te spoelen en het lichaam te ontgiften.
---
<p class='intro'><span class='dropcap'>E</span>en fijn pilsje in een mooi blauw flesje. Om al het voedsel van de kerstdagen mee weg te spoelen en het lichaam te ontgiften.</p>

Nu het verwachtte kerstkind wederom geboren is, breekt de tijd van de Epifanie aan - Driekoningen (of waren het er vier..) staat voor de deur. Tijd om ons te te ontdoen van de complexiteit van de irreële verwachting tot een fijn dagelijks adventsbiertje. Vandaag een helder en eenvoudig pilsner om ons te ledigen en ontgiften van de feestmaaltijd en onze geest open te stellen voor dat wat van boven komt. 

Geïnspireerd door het kasteel Neubourg (nabij Gulpen) bracht de Gulpener brouwerij in 1995 een premium pilsner op de markt met naam Château Neubourg. In het oog springt de karakteristieke ranke blauwe fles met reliëf. In de jaren 2015-2017 verkozen tot beste pilsner van Nederland. 

Ik kwam voor het eerst in aanraking met dit bier bij de rondleiding en proeverij van de Gulpener brouwerij (aanrader). Uiteraard faalde ik hopeloos om deze versie te onderscheiden van Gulpener pils. Toch bleef een zekere fascinatie en voorliefde voor het blauwe flesje hangen, waardoor ik het de afgelopen jaren toch nog eens vaker gekocht heb.

Op de voorlaatste dag een simpel en nederig pils in een chique flesje. Geniet ervan! 


