---
layout: post
title: >
  Dag 26 - Kaapse Klaas
year: 2022
permalink:  '/post/2022-12-26'
author:  'Harmen'
description: >
  Laat Santa Klaas zijn rendieren rusten en geniet van deze heerlijke Kaapse Klaas.
---
<p class='intro'><span class='dropcap'>L</span>aat Santa Klaas zijn rendieren rusten en geniet van deze heerlijke Kaapse Klaas.</p>

Zoals eerder gezegd heb ik het zwaarste biertje voor het laatst gehouden. Dit bier werd me door de hoofdbrouwer van de Kaapse Brouwers aangeraden als uitermate geschikt voor onze adventskalender. Net twee dagen voor onze uitwisseling lukte het me nog net om het bier, wat diezelfde dag gebotteld was, op te halen.

De Kaapse Klaas is qua receptuur eigenlijk hetzelfde als de Kaapse Gozer - hun imperial stout met mooie volle aroma’s van koffie en karamel. Er is echter één verschil: Er zijn speculaaskruiden toegevoegd aan de Kaapse Klaas. In eerste instantie was ik een beetje sceptisch, maar ik vind dat deze toevoeging goed uitpakt.

Ga lekker met de voeten omhoog, zet mooi [kerstmuziek](https://open.spotify.com/album/48eINR6FEINQEvDTrbig9X) op, nip van dit bier en geniet!

PS: Drink het bier niet te koud, rond de 10-12 *C komt hij het beste tot z'n recht.

<figure><img src='/assets/img/beer_2022-12-26.jpg' alt=''/> <figcaption>Kaapse Klaas is een Winter Stout van 10.9%, gebrouwen door Kaapse Brouwers.</figcaption></figure>
