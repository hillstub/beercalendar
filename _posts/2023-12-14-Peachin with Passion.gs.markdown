---
layout: post
title: >
  Dag 14 - Peachin' with Passion
year: 2023
permalink:  '/post/2023-12-14'
author:  'Eelke'
description: >
  Een zuur, fruitig bier dat romig beloofd te zijn.
---
<p class='intro'><span class='dropcap'>E</span>en zuur, fruitig bier dat romig beloofd te zijn.</p>

Start drinking and start p(r)eaching is het motto van deze romige fruitbom. Perzikken, kunt u zich er iets bij voorstellen? Wellicht na de dronk. Ik wilde iets zuurs zodat we de hele range aan biersoorten vertegenwoordigd zien in onze kalender. Van een Noord-Hollandse brouwerij, zoals al mijn bieren. De toevoeging van fruitpuree is een recept dat ik niet echt ken. Ik ben sceptisch, maar wie weet is het een zonnige dag en smachten we naar iets fris. Preaching daarentegen, daar zijn we allen welbekend mee. Een donderpreek zal je hier niet van gaan houden. Wel interessant dat preken in verband wordt gebracht met zuur bier. Linkse, prekerige mensen worden nogal eens voor zuur aangezien. Het preken schijnt dan zelden haar vruchten af te werpen. Ik ben het niet eens met dit verband. Een goede preek toont warme betrokkenheid. Zij die weigeren te oordelen of hun oordelen uit te spreken zijn de werkelijk zure, cynische mensen. Laat ik eindigen: ik hoop op een uitgesproken bier. 

<figure><img src='/assets/img/beer_2023-12-14.jpg' alt=''/> <figcaption>Peachin' with Passion is een Fruited sour van 5.6%, gebrouwen door Jopen & Amundsen Brewery.</figcaption></figure>
