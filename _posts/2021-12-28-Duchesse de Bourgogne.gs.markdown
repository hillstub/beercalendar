---
layout: post
title: >
  Dag 28 - Duchesse de Bourgogne
year: 2021
permalink:  '/day/28'
author:  'Eelke'
description: >
  Zoet zuur fruitig uniek vlaams bier met Maria op het etiket.
---
<p class='intro'><span class='dropcap'>Z</span>oet zuur fruitig uniek vlaams bier met Maria op het etiket.</p>

Maria staat op het etiket. Dat is een sterk argument om het in de bieradventkalender op te nemen. Het is dan wel de vrouw van Maximiliaan van Oostenrijk en niet de moeder van de pasgeborene, maar toch. Al jaren is dit een van mijn favoriete bieren. Iedere keer wordt ik weer verrast door haar complexiteit. Ik durf er wat op te verwedden dat er voor deze prijs geen vergelijkbaar complex bier verkocht wordt. Helaas is het de laatste jaren uit de supermarktschappen verdwenen, wat er volgens mij op duidt dat de Nederlandse consument bier als statussymbool is gaan gebruiken. Hippe bieren van kekke brouwerijen gaan voor veel te veel geld als zoete broodjes over de toonbank. Een paar jaar geleden vond je ze nog op de onderste plank, goede betaalbare bieren. Nu zijn ze verdwenen. Terugkomend op die complexiteit, die gelaagheid in smaak: dat doet me denken aan het kerstfeest: we zijn erg blij dat 't ooit kerst geworden is, maar het is toch treurig dat het nodig was. En voor de meeste betrokkenen was het toendertijd behoorlijk afzien. Dat dubbele hebben alle christelijke feestdagen. Daarom is dit zoet-zure bier met Maria erop voor mij het ultieme christelijke feestdagbier. Het milde alcoholpercentage is passend voor de dagen tussen kerst en oud en nieuw, waarop je even gas terugneemt. 

<figure><img src='/assets/img/beer_2021-12-28.jpg' alt=''/> <figcaption>Duchesse de Bourgogne is een Roodbruin deels spontaan gegist, houtgerijpt van 6.2%, gebrouwen door Verhaeghe.</figcaption></figure>
