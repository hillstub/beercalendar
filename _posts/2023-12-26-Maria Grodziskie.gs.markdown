---
layout: post
title: >
  Dag 26 - Maria Grodziskie
year: 2023
permalink:  '/post/2023-12-26'
author:  'Harmen'
description: >
  Maria Grodziskie is een Pools bier uit België.
---
<p class='intro'><span class='dropcap'>M</span>aria Grodziskie is een Pools bier uit België.</p>

Vorig jaar had ik de bieren geordend naar alcoholpercentage, dit keer zijn ze geografisch gerangschikt. Deze Maria ontdekte ik tijdens de meivakantie waar we met een campertje naar de Ardennen zijn getrokken. De brouwerij was erg charmant, in een prachtige omgeving, met picknicktafels op een grasveld. Overdag wordt er gebrouwen en vanaf 4 uur tot 20 uur zijn gasten welkom om van hun brouwsels te genieten. Wij waren wat te vroeg, maar dat was geen probleem. Genoeg inspiratie voor als ik zelf ooit een brouwerij begin. 

Grodziskie is Pools biertype, gebrouwen met gerookte tarwe. Een heel ander rokerig biertje dan de Turf 'n Surf van drie dagen terug, maar desalniettemin kan ik beide erg waarderen. Hoewel dit bier een stuk lichter is (slechts 3.3%), is het mijn inziens nog steeds erg in balans! 

<figure><img src='/assets/img/beer_2023-12-26.jpg' alt=''/> <figcaption>Maria Grodziskie is een Grodziskie / Grätzer van 3.3%, gebrouwen door Misery Beer Co..</figcaption></figure>
