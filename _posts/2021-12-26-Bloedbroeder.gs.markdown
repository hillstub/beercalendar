---
layout: post
title:  'Dag 26 - Bloedbroeder'
permalink:  '/day/26'
author:  'Harmen'
description:  'Kompaan Bloedbroeder is een bier met pure kracht. Deze stout combineert geroosterde moutsoorten met Ruby port. Bloedbroeder werd verkozen tot Beste Bier van Nederland tijdens de Dutch Beer Challenge in 2017.'
---
<p class='intro'><span class='dropcap'>K</span>ompaan Bloedbroeder is een bier met pure kracht. Deze stout combineert geroosterde moutsoorten met Ruby port. Bloedbroeder werd verkozen tot Beste Bier van Nederland tijdens de Dutch Beer Challenge in 2017.</p>

Eigenlijk had ik een ander bier, gerijpt met Brettanomyces, in gedachten. Helaas had de winkel nog maar 4 biertjes van de Maximus Circus Monkey Python Brett Pale Ale over en dus heb ik op het laatste moment voor deze imperial stout gekozen.

Kompaan is een brouwerij in Den Haag en op fietsafstand van ons huis. In 2019, zijn we dan ook een keer met z'n drieÃ«n er naar toe gereden. Helaas kreeg ik halverwege een lekke band. Na veel zwoegen en zweten kwamen we eindelijk aan, maar bleek er een bierfestival te zijn. Dit was echter net iets te prijzig om voor een half uurtje van een biertje te nippen, waarna we om de hoek een laf troostbiertje hebben gedronken. Op de terugweg mocht de fiets niet in de tram en moest ik nog een pokke end lopen. Al met al geen succesvolle dag.

Gelukkig doet dit bier al deze ellende snel weer vergeten. Mijn voorkeur gaat meestal uit na de wat lichtere biertjes, maar tijdens deze adventkalender ben ik eigenlijk de donkere bieren weer meer gaan waarderen. Een mooi bier om rustig van te genieten bij het haardvuur terwijl de sneeuwvlokken buiten vrolijk naar beneden dwarrelen.

<figure><img src='/assets/img/day_26.jpg' alt=''/> <figcaption>Bloedbroeder is een Imperial Stout van 9.1%, gebrouwen door Kompaan.</figcaption></figure>
