---
layout: post
title: >
  Dag 8 - Reichsstadtbier
year: 2022
permalink:  '/post/2022-12-08'
author:  'Martin'
description: >
  Naturtrüb en gebrouwen volgens het onvolprezen Reinheitsgebot door de na 1250 jaar uiteindelijk laatst overgebleven brouwerij in Bad Windsheim
---
<p class='intro'><span class='dropcap'>N</span>aturtrüb en gebrouwen volgens het onvolprezen Reinheitsgebot door de na 1250 jaar uiteindelijk laatst overgebleven brouwerij in Bad Windsheim</p>

Ik hoor jullie denken: wtf! Maar in Duitsland is het nu eenmaal te doen gebruikelijk om bier op zijn minst per halve liter te nuttigen. Dit bier komt uit Bad Windsheim (het recht om "Bad" in de plaatsnaam te voeren is in de jaren '60 van de vorige eeuw verkregen). Windsheim is een plaats in het Frankenland waar ooit vele brouwerijen floreerden. Er is er in het stadje nu nog één over: Brauhaus Döbler. Ik was daar met vakantie bij temperaturen van 30+, dus ik heb vele liters van hun product ingenomen. Ik zou dus zeggen: zet de verwarming op 30+ en de fles is zo leeg.
Dit specifieke Reichsstadtbier moet voor Kellerbier (kelderbier) doorgaan, ook wel Zwickelbier genoemd, wat betekent dat het ongefilterd en dus enigszins troebel bier is. Ook heeft het weinig koolzuur. Meestal wordt het niet gebotteld, maar vers gedronken. Het is ook niet heel lang houdbaar. Het is een heel oud biertype, wat het dus geschikt maakte als speciale variant rond de viering van 1250 jaar Windsheim.
Behalve het bier is in Windsheim overigens niet veel te ervaren. In de buurt liggen Rothenburg en Dinkelsbühl, en iets verder weg ook Bamberg. Dat zijn pareltjes met complete Middeleeuwse binnensteden en stadsmuren. Mocht je nog een vakantiebestemming willen, dan kan ik deze drie stadjes en het bier uit Windsheim koud aanbevelen.

<figure><img src='/assets/img/beer_2022-12-08.jpg' alt=''/> <figcaption>Reichsstadtbier is een Kellerbier van 5%, gebrouwen door Brauhaus Döbler.</figcaption></figure>
