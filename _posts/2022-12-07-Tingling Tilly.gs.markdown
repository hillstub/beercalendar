---
layout: post
title: >
  Dag 7 - Tingling Tilly
year: 2022
permalink:  '/post/2022-12-07'
author:  'Eelke'
description: >
  Echt biologisch bier met gember. Geen zoete troep, maar een stevige dorstlesser voor een zomerse winteravond.
---
<p class='intro'><span class='dropcap'>E</span>cht biologisch bier met gember. Geen zoete troep, maar een stevige dorstlesser voor een zomerse winteravond.</p>

Je moet bier en politiek van elkaar scheiden. En het kerstverhaal moet al helemaal niks met de wereld te maken krijgen. Nou, daar doe ik niet aan mee dit jaar. Bier & politiek. Al lang wordt er nagedacht over de politiek van alcohol. Mijn studenten lazen een paper met de titel: "Towards a Political Economy of Alcoholism: The missing link in
the Anthropology of Drinking". Bier is met koffie en thee een van die drankwoorden die op associatieve wijze gebruikt kunnen worden. Zo kun je een biertje met iemand gaan drinken zonder bier te drinken. En in de toekomst waar we op af stevenen zegt men wellicht: "Tegenwoordig drinken we gemberbier met kerst" als het weer lenteachtig aandoet. Ik stel me zo voor dat we twee opties hebben. Of we zetten het op een zuipen zolang het nog kan, na ons de zondvloed. Of we drinken onszelf moed in. Hoe dan ook, dit gemberbier bevat slechts pesticiden van het aanpalende gerstperceel. En het is heerlijk omdat het echt lichtmoutig bier is waarbij de gember niet overheerst. Ach, dan de symboliek: Gember staat voor koloniale uitbuiting die samenhangt met de economie van oneindige groei die ons drooggelegde land weer Waterland dreigt te maken, ons doet ondergaan, en Monnikendam woest en ledig achter zal laten. Een heel Oosterse gedachte. 

