---
layout: post
title: >
  Dag 5 - Straffe Hendrik Wild
year: 2021
permalink:  '/day/5'
author:  'Harmen'
description: >
  Straffe Hendrik Wild is een wilde variant van de bekende Straffe Hendrik Tripel.
---
<p class='intro'><span class='dropcap'>S</span>traffe Hendrik Wild is een wilde variant van de bekende Straffe Hendrik Tripel.</p>

Vandaag vieren we Sinterklaas. Toepasselijk om het dan even over schimmels te hebben. Het vergisten van wort tot bier kan gebeuren door verschillende schimmels. De meeste bieren worden gebrouwen door drie verschillende gistsoorten. Zo wordt lagerbier (bijv. pils) gebrouwen door *Saccharomyces pastorianus* (een natuurlijke kruising tussen *Saccharomyces cerevisiae* en *Saccharomyces eubayanus*). Bovengistende bieren (ookwel ales) worden gebrouwen door *Saccharomyces cerevisiae.* De gist *Brettanomyces (bruxellensis)* wordt gebruikt voor bijvoorbeeld lambiek. Afgelopen vier dagen hebben we (ale) bieren geproefd die vergist zijn met *Saccharomyces cerevisiae.* Hoog tijd voor iets anders dus...

De standaard 'Straffe Hendrik' is gewoon een degelijke tripel die jullie al wel zullen kennen. Echter, elk jaar lanceert de brouwerij op het bekende Zythos bierfestival een variant op deze tripel: de Straffe Hendrik 'Wild'. Vanwege corona ging dit festival niet door dit jaar en besloot de brouwerij het bier te bottelen en te verkopen. De hoofdvergisting van dit bier is gewoon gebeurd met *Saccharomyces cerevisiae.* In tegenstelling tot de normale Straffe Hendrik is het bier vervolgens voor 3 maanden hervergist met *Brettanomyces bruxellensis.* Het resultaat mag er wezen! Ik vind het echt een prachtig bier. Je proeft heel goed het effect van de *Brettanomyces.* Dit vertaalt zich in wat bloemachtige aroma's, een klein zuurtje, en hintje van karton? Al met al een rond, complex, en gebalanceerde tripel! Geniet er van!

**Tip**: Proef er een normale Straffe Hendrik naast.
**Vraag**: Welke andere bieren ken je met deze typische *Brettanomyces* smaak?

<figure><img src='/assets/img/beer_2021-12-05.jpg' alt=''/> <figcaption>Straffe Hendrik Wild is een Tripel van 10%, gebrouwen door de Halve Maan.</figcaption></figure>
