---
layout: post
title: >
  Dag 24 - Juicy Joker 
year: 2022
permalink:  '/post/2022-12-24'
author:  'Jan-Willem'
description: >
  Fruitig biertje als lichtje in de kerstnacht.
---
<p class='intro'><span class='dropcap'>F</span>ruitig biertje als lichtje in de kerstnacht.</p>

Het Letse biertje van de vorige keer sprak enorm tot mijn smaakpapillen. Zodoende ben ik op zoek gegaan naar iets wat er een beetje op leek en zo kwam ik uit bij de brouwer Lervig uit Stavanger, Noorwegen. Ze hebben een biertje met de mooie naam Perler for svin. En een pareltje is het. Dat je dan ook zwijnt in de betekenis van boffen is tevens juist. Perler for svin, onthou die naam en neem die zeker eens als je de mogelijkheid hebt.

Helaas had de slijter die niet meer op voorraad en kon deze ook niet meer bestellen, dus ik heb uiteindelijk voor een vergelijkbaar biertje gekozen: Juicy Joker; een heel fruitige New England Indian Pale Ale, met een vergelijkbaar gevoel, misschien net wat hoppigere afdronk, maar dat kan ik niet meer goed heugen, het pareltje is alweer zo lang geleden. 

Hoe de vreugdedronk te omschrijven? Het komt toch wel in de buurt van de vreugde die ik tegenwoordig ervaar als een groep kolganzen al kwebbelend overvliegt. Of de vreugde van het zingen van de tekst 'Christus natus est' in een van de kerstliederen die ik vanavond mee mag stamelen in Ouderkerk. Maar dat is natuurlijk heel persoonlijk. Zalig kerstfeest!

Ps. Om 21.00 vangt het zingen aan, mocht je dat willen luisteren, zie https://www.youtube.com/hervormdouderkerk 

<figure><img src='/assets/img/beer_2022-12-24.jpg' alt=''/> <figcaption>Juicy Joker  is een NEIPA van 6%, gebrouwen door Kompaan.</figcaption></figure>
