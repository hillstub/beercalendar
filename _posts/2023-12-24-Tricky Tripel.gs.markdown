---
layout: post
title: >
  Dag 24 - Tricky Tripel
year: 2023
permalink:  '/post/2023-12-24'
author:  'Jan-Willem'
description: >
  it jaar probeerde ik wat af te wisselen in soorten bier: een NEIPA voor de fruitigheid, een lokaal biertje om de lokale bierbrouwer te steunen, een alcoholarm biertje voor de gezondheid en dan tot slot nog een vierde biertje. Er moest nog een tripel bij op de lijst.
---
<p class='intro'><span class='dropcap'>i</span>t jaar probeerde ik wat af te wisselen in soorten bier: een NEIPA voor de fruitigheid, een lokaal biertje om de lokale bierbrouwer te steunen, een alcoholarm biertje voor de gezondheid en dan tot slot nog een vierde biertje. Er moest nog een tripel bij op de lijst.</p>

Tricky Triple
Dit jaar probeerde ik wat af te wisselen in soorten bier: een NEIPA voor de fruitigheid, een lokaal biertje om de lokale bierbrouwer te steunen, een alcoholarm biertje voor de gezondheid en dan tot slot nog een vierde biertje. Er moest nog een tripel bij op de lijst. Ik kwam die van Gebrouwen voor vrouwen tegen, met de mooie naam Tricky Tripel.

Een emancipatoir biertje of exclusief biertje, het is net hoe je het noemt. Hoewel gebrouwen door vrouwen niet per se betekent dat het is gebrouwen voor vrouwen alleen. Wel lijkt de vrouwelijke kunne een vereiste om daar te gaan werken. Zo lees ik de volgende zin in een van de vacatures: “Ga jij ons helpen om wat meer girl power in de mannelijke bierwereld te brengen?”

Hier wordt dus ongegeneerd de vrouwenkaart getrokken. Dat doet me aan de laatste verkiezingen denken. Tijdens de verkiezingen hadden we ook maar zo een vrouwelijke premier kunnen krijgen. Wie weet komt dat nog, geen idee hoe die formatie dit keer zal verlopen. Buiten kijf staat dat Nederland niet vooraan stond toen de vrouwelijke leiders werden uitgedeeld. Elders in de wereld gaat dat anders. Zo had Sri Lanka de eerste vrouwelijke premier van de wereld  (al in 1960) en onze oosterburen hadden een tijd lang hun bondskanselierin Merkel. 

Iets anders grappigs aan Gebrouwen door vrouwen is dat ze bieryoga’s organiseren. Zo zeggen ze: 
“Bieryoga, wat is dat eigenlijk? Tijdens een bieryogales warm je je spieren én je lever op met oefeningen zoals “Downward Dancing Dog”, “De Barkruk” en “Party Warrior”. Je krijgt een koud biertje aan het begin van de les en aan het einde van de les is het biertje op en voel je je flexibel, relaxed en herboren. Namasté ”

Maar goed, wij drinken gewoon bier. Daar hebben we ons intussen wel in bekwaamd de afgelopen weken. Dit is alweer nummer 24. Hierna nog 4 te gaan, kunnen die er nog wel bij? Daar is natuurlijk maar één antwoord op mogelijk. Zoals Angela Merkel al eens zei: Wir schaffen das.

<figure><img src='/assets/img/beer_2023-12-24.jpg' alt=''/> <figcaption>Tricky Tripel is een Tripel van 7.8%, gebrouwen door Gebrouwen door Vrouwen.</figcaption></figure>
