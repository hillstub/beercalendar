---
layout: post
title: >
  Dag 20 - Hazy Jane
year: 2022
permalink:  '/post/2022-12-20'
author:  'Eelco'
description: >
  Bier van mijn favoriete Britse brouwer BrewDog. Vorige jaar het wonderlijke Elvis Juice.  Voor deze adventsperiode hun heerlijke NEIPA - Hazy Jane - fruit en soepelheid ineen. IPA en fruit -  als 't maar wazig is!
---
<p class='intro'><span class='dropcap'>B</span>ier van mijn favoriete Britse brouwer BrewDog. Vorige jaar het wonderlijke Elvis Juice.  Voor deze adventsperiode hun heerlijke NEIPA - Hazy Jane - fruit en soepelheid ineen. IPA en fruit -  als 't maar wazig is!</p>

Zoals vorig jaar beschreven,  kochten wij 's zomers wekelijks een heel aantal blikjes van dit heerlijke bier toen wij nog in Cambridge woonde - gewoon in de supermarkt om de hoek. Of dronken we een pint in de BrewDog pub in het centrum. Nu kan je dit bier ook in NL wel in de supermarkt krijgen, alleen kost het dan wat meer..

Hazy IPAs met laag alcohol percentage was zeer populair op de craft beer scene toen wij 3 jaar in Engeland woonde, en we hebben dan ook op beer festivals en in pop-up beer gardens de verschillende versies 'getaste' uit de omgeving. Tip: mocht je ooit van plan zijn Cambridge (UK) te bezoeken, plan je bezoek dan eind mei als het Cambridge beerfestival is!

Deze NEIPA-style hazy IPA van BrewDog genaamd Hazy Jane (wazige Johanna..) is diepgeel, behoudt weinig schuim na uitschenken, best zoet en is kenmerkend fruitig met veel ananas (althans dat proef ik, welk fruit halen jullie eruit?). Ondanks de grote(re) hoeveelheden hop (het blijft een IPA) is het bier soepel en drinkt het makkelijk weg. Aanvankelijk had BrewDog dit bier op de markt gezet met een alcohol percentage van 7,2%, maar kennelijk toch iets te zwaar voor het grote publiek. Deze versie met 5,0% is dus lichter, maar vergroot het 'doordrinkbaarheidsgehalte'.

Terwijl ik dit stukje schrijf gaan mijn gedachten nog uit naar de 'slavernijexcuses' van vandaag.  Ik bemerk wat wazige gedachten hierover. Mocht het drinken van dit bier jullie nog enige helderheid kunnen verschaffen rondom dit thema - voel je vrij om dit te delen.

ps: op mijn blikje staat de datum 03/08, een tijdje geleden in het blik gezet, dus - mogelijk wel wat smaakverlies helaas (hopelijk geen kartonsmaak..).
ps2: koud (4-6C) uitschenken!
ps3: voor de aficionados: hopsoorten - Cascade , Citra, Mosaic, Simcoe; granen - pale mout (gerst), havervlokken,  geroosterd tarwe.



<figure><img src='/assets/img/beer_2022-12-20.jpg' alt=''/> <figcaption>Hazy Jane is een Hazy IPA (New England IPA style) van 5%, gebrouwen door BrewDog (Ellon, Scotland).</figcaption></figure>
