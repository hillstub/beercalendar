---
layout: post
title: >
  Dag 25 - Katwijks Tripel
year: 2022
permalink:  '/post/2022-12-25'
author:  'Jilbert'
description: >
  Lokaal Katwijks biertje, gebrouwen met duinwater en volgens het Reinheitsgebot.
---
<p class='intro'><span class='dropcap'>L</span>okaal Katwijks biertje, gebrouwen met duinwater en volgens het Reinheitsgebot.</p>

In de herfst van dit jaar waren we een paar dagen op vakantie in Katwijk, een mooi huisje in het duin. Naast Margreet d'r oma bezoeken (die daar woont), zwemmen in zee en door het duin wandelen, wilde ik ook eens de lokale bieren proberen. Het makkelijke daaraan is: je bent snel klaar met de zoektocht. Er bestaan 2 serieuze brouwerijtjes. De ene brouwerij verkocht eigenlijk geen losse biertjes meer zo laat in het seizoen, gelukkig had brouwerij 2 nog wel een paar biertjes te proeven. Een aantal biertjes verder (Hopfenweizen, Hefeweizen, Dunkelweizen en een Hellerbock) bleef de Tripel toch het beste 'hangen'. Zo vaak drinken we geen Tripels in deze proeverij, dus het leek me leuk dit lokale biertje jullie te laten proeven.

Zoals de Brouwerij beschrijft: Dit sterke bier wordt in dezelfde traditie als de bekende trappistenabdijen gebrouwen van speciale, lichte mout en verse Belgische hopbloemen. Door gebruik te maken van een speciale Trappistengist en een lange rijping krijgt deze tripel een intensere smaak. Het bier kan zich nog lang ontwikkelen in de fles en wordt dan alleen maar beter!

Het leuke is dat het water wat wordt gebruikt voor het brouwen, duinwater uit Katwijk is.
Daarnaast worden deze biertjes van deze brouwerij allemaal gebrouwen volgens het Duitse Reinheitsgebot.

ps. in tegenstelling tot andere bieren die ik op de lijst heb gezet, moet dit biertje het niet hebben van het mooi etiket... wat aardslelijk is deze zeg... maar goed. De brouwer zal zich met name op het brouwen van het bier richten denk ik.
Check de website ook maar niet...mooie HTML website :-)

<figure><img src='/assets/img/beer_2022-12-25.jpg' alt=''/> <figcaption>Katwijks Tripel is een Tripel van 8%, gebrouwen door Katwijksbier.</figcaption></figure>
