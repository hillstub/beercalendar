---
layout: post
title:  'Dag 13 - "Tripel karmeliet"'
permalink:  '/day/13'
author:  '"Eelco"'
description:  '"Tripel Karmeliet is een zachte goudkleurige tripel van de brouwerij Bosteels uit Buggenhout dat is gemaakt uit drie granen: gerst, haver en tarwe. Dit heerlijke bier met dichte en romige schuimkraag is al sinds dat het op de markt kwam (1996) gelauwerd met meerdere prijzen, waarvan de World Beer Awards de meest prestigieuze, en is mede daardoor een commercieel succes geworden. Desalniettemin is Tripel Karmeliet een complex bier dat goed kan wedijveren met al het lokale microbrouwgeweld, en daarom naar mijn mening niet misstaat op deze adventsbierkalender. "'
---
<p class='intro'><span class='dropcap'>T</span>ripel Karmeliet is een zachte goudkleurige tripel van de brouwerij Bosteels uit Buggenhout dat is gemaakt uit drie granen: gerst, haver en tarwe. Dit heerlijke bier met dichte en romige schuimkraag is al sinds dat het op de markt kwam (1996) gelauwerd met meerdere prijzen, waarvan de World Beer Awards de meest prestigieuze, en is mede daardoor een commercieel succes geworden. Desalniettemin is Tripel Karmeliet een complex bier dat goed kan wedijveren met al het lokale microbrouwgeweld, en daarom naar mijn mening niet misstaat op deze adventsbierkalender. </p>

Tripel Karmeliet was een van de eerste tripels die ik ooit dronk waarbij ik niet meteen dacht: 'oh wat een veel te sterk bier'. Ik meen me zelfs nog de locatie en gezelschap te herinneren: met de Eelke en Harmen in cafe de Winter aan de oude gracht. Enfin, dit bier is zacht van karakter door de kruidige en fruitige smaken van onder andere koriander en sinaasappel. Het heeft iets weg van de belgische witbieren, maar door de toevoeging van gerst en haver is het een stuk sterker en heeft het een licht bittere afdronk. Kennelijk komt de fruitigheid van een speciaal ontwikkelde gist soort - de legende meldt dat deze afkomstig is van een brood van de lokale bakker. Dit bier is goed te combineren met kruidig eten, pak er dus een kruidenkaasje bij - of eet een keer wat pittiger - prima combinatie.

<figure><img src='/assets/img/day_13.jpg' alt=''/> <figcaption>Tripel karmeliet is een Tripel van 8.4%, gebrouwen door Brouwerij Bosteels.</figcaption></figure>
