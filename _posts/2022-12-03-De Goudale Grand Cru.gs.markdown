---
layout: post
title: >
  Dag 3 - De Goudale Grand Cru
year: 2022
permalink:  '/post/2022-12-03'
author:  'Jan-Willem'
description: >
  Stevig blond in een artistiek flesje
---
<p class='intro'><span class='dropcap'>S</span>tevig blond in een artistiek flesje</p>

Bij mijn bijdrages van dit jaar heb ik de inzendingen ook door anderen laten bepalen. Nu is het zo dat ik blond bier altijd wel lekker vind. Blond kon dan ook niet ontbreken aan de lijst en zo stond ik bij de slijter en hij attendeerde me op dit biertje. En nu zitten we dan met dit biertje op dag 3 van de kalender. Naast het advies van de slijter werd ik ook bekoord door de rondingen van dit flesje. Het oog wil immers ook wat. 
Nu is Frankrijk niet gelijk een land wat je associeert met bier. Maar deze Brasserie is gelegen in Noord-Frankrijk, waar de plaatsen ook schitterende Vlaams-achtige namen dragen, als Blendeke, Ruisscheure, Noordpene, Blaringem en Lederzele. Ik vermoed dan ook invloeden vanuit de Belgische biercultuur, want dit biertje doet me ook aan Belgische blonde bieren denken en dat is fijn.
Geniet ervan!

