---
layout: post
title: >
  Dag 27 - Brouwerij 't IJ session I.P.A
year: 2021
permalink:  '/day/27'
author:  'Eelco'
description: >
  De session IPA van Brouwerij 't IJ is een bier dat zich kenmerkt door haar lage alcohol percentage (4,0%) en fruitige smaken (Citra en Galaxy hop). Het is zeer makkelijk weg te drinken, en wellicht daardoor echt een bier voor de grote mensen massa. Een bier om te bekomen van al dat zware gedoe in de wereld en op deze kalender.
---
<p class='intro'><span class='dropcap'>D</span>e session IPA van Brouwerij 't IJ is een bier dat zich kenmerkt door haar lage alcohol percentage (4,0%) en fruitige smaken (Citra en Galaxy hop). Het is zeer makkelijk weg te drinken, en wellicht daardoor echt een bier voor de grote mensen massa. Een bier om te bekomen van al dat zware gedoe in de wereld en op deze kalender.</p>

Brouwerij 't IJ is de laatste jaren een groot commercieel succes geworden (gewoon te koop bij de appie), maar wie herinnert zich niet dat mooie oude betegelde proeflokaal onder de molen in Amsterdam Oost waar het zo heerlijk naar bierbrouwen rook? Ik heb deze session IPA gekozen omdat we in Engeland veel lokale versies (vaak heel romig) hebben gedronken op menig 'pop-up summer beer garden'. Ideaal voor de engelsman: je kan er veel pinten van drinken zonder meteen straalbezopen te worden. Sommige van deze varianten gaven je de volgende dag wel wat kopzorgen.. Helaas heb ik niet een exemplaar uit Engeland aan deze kalender kunnen toevoegen, maar deze session IPA komt er voor mij het dichtst bij in de buurt. Op naar de zomer!

<figure><img src='/assets/img/beer_2021-12-27.jpg' alt=''/> <figcaption>Brouwerij 't IJ session I.P.A is een session IPA van 4%, gebrouwen door Brouwerij 't IJ.</figcaption></figure>
