---
layout: post
title: >
  Dag 25 - Beekzichter Juffersgat
year: 2023
permalink:  '/post/2023-12-25'
author:  'Jilbert'
description: >
  Een 'legendarisch' biertje uit Klarenbeek
---
<p class='intro'><span class='dropcap'>E</span>en 'legendarisch' biertje uit Klarenbeek</p>

Eens in de paar weken trek ik richting Klarenbeek, een klein gehucht naast Apeldoorn. Aldaar verkoopt een lokale boer biologisch (rund)vlees. Naast de verkoop van vlees worden er steeds mee lokale producten verkocht. Zo ook bier van Landgoed Beekzicht. Een drietal soorten bier. Vandaag staat de Beekzichter Juffersgat op de lijst. een zware Quadrupel van 9 procent. Aan dit bier is wat Gagel toegevoegd tijdens het brouwen.

De tekst hier onder beschrijft het ontstaan van de naam van het biertje.
Voor een uitgebreide beschrijving van dit volksverhaal, zie: https://www.landgoedbeekzicht.nl/assets/files/de-legende-van-het-juffersgat-beekzicht.pdf

Het Juffersgat is symbolisch voor het geweld van IJssel en Voorsterbeek. Herhaaldelijk spoelden hier dijken en grote brokken van de dekzandrug weg. Daarbij vormde het water weidse, diepe kolken. Deze ‘wielen’ vloeiden op den duur samen tot een reusachtige plas. Een van die kolken ontstond in 1658, bij “die oldewaede”. De naam Juffersgat moet verband houden met een oud volksverhaal. Dit rept over een witte vrouwengestalte met vurige ogen, uitgedost in witte wapperende kleding. Ze laat zich alleen ’s nachts zien en huist in een boom. Verteld werd ook dat naar het Juffersgat een spook is verbannen die de bewoners van de boerderij Keizershof in Voorst de stuipen op het lijf joeg. De naam Mulderskolk doet vermoeden dat het water van de Voorsterbeek hier opgevangen kon worden om tijdens drogere perioden de watermolen van water te voorzien.

<figure><img src='/assets/img/beer_2023-12-25.jpg' alt=''/> <figcaption>Beekzichter Juffersgat is een Quadrupel van 9%, gebrouwen door Chamaven, Zutphen.</figcaption></figure>
