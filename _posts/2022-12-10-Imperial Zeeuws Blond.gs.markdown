---
layout: post
title: >
  Dag 10 - Imperial Zeeuws Blond
year: 2022
permalink:  '/post/2022-12-10'
author:  'Jan-Willem'
description: >
  Een fruitig blondje uit Zeeland met een hoppige afdronk.
---
<p class='intro'><span class='dropcap'>E</span>en fruitig blondje uit Zeeland met een hoppige afdronk.</p>

In het zonnetje op de Markt in Gouda dronk ik dit biertje met genoegen. 
Waar het ‘imperial’ in deze naam op slaat is me niet duidelijk. Zou het te maken hebben met het Zeeuwse imperialisme ten tijde van de 17e eeuw? De combinatie van de term ‘imperial’ en het feit dat de brouwer uit Zeeuws Vlaanderen komt, doet me denken aan een interessante verhaal uit de 19e eeuw. Door de slechte leefomstandigheden trok een grote groep mensen vanuit Zeeuws Vlaanderen naar Brazilië om daar een nieuw leven op te bouwen. De beloofde voorspoed werd niet gerealiseerd, integendeel, de situatie was slechter dan in Zeeuws Vlaanderen en dat in een onbekende en onveilige omgeving. Toch bleef een deel van de migranten in Brazilië en men hield vast aan het Zeeuws praten in de hoop teruggevonden te worden door andere golven migranten en verstaanbaar te zijn. 
De Zeeuwse troubadour Broeder Dieleman heeft daar een mooi lied over geschreven - Brasil  https://www.youtube.com/watch?v=6nXyoY6MoXE&t=8s&ab_channel=SnowstarRecords

<figure><img src='/assets/img/beer_2022-12-10.jpg' alt=''/> <figcaption>Imperial Zeeuws Blond is een Blond van 7.2%, gebrouwen door Dutch Bargain.</figcaption></figure>
