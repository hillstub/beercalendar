---
layout: post
title: >
  Dag 2 - Zeezuiper
year: 2023
permalink:  '/post/2023-12-02'
author:  'Jaap'
description: >
  Een fors, fris en vastberaden tripel.
---
<p class='intro'><span class='dropcap'>E</span>en fors, fris en vastberaden tripel.</p>

Ik heb besloten om dit jaar mijn bijdrage aan deze bierkalender rond een thema te doen. Het thema van mijn bijdragen is ‘De zee’. Welk biertje is dan geschikter om mee te beginnen dan de Zeezuiper?

De Zeezuiper is een heerlijke tripel van de Scheldebrouwerij uit Hoogstraten, België. Het is een bijzonder smaakvol biertje, met een mooie balans tussen bitterheid en fruitigheid. Met 8% is het ook een stevig biertje. Het is er een om rustig van te genieten.

De zee is natuurlijk een zeer gevarieerde omgeving. Zo kun je denken aan tropische zeeën met mooie koraalriffen, waar je met een aangename temperatuur kunt snorkelen. Maar het kan ook gaan om woeste golven die opgezweept door een gure wind op afgelegen rotseilanden te pletter slaan. Waar past dit bier dan het beste bij? Ik denk dat het bier meer past bij de laatste situatie. Het is een bier om lekker warm te worden in een guur en koud klimaat. In hoeverre december in Nederland tegenwoordig nog guur en koud is, is natuurlijk de vraag. Maar ook als het dat niet is, hoop ik dat je van dit biertje kunt genieten.


<figure><img src='/assets/img/beer_2023-12-02.jpg' alt=''/> <figcaption>Zeezuiper is een Belgian Tripel van 8%, gebrouwen door Scheldebrouwerij.</figcaption></figure>
