---
layout: post
title: >
  Dag 6 - Sint Hubertus Wit
year: 2022
permalink:  '/post/2022-12-06'
author:  'Eelco'
description: >
  Een mild fris en kruidig wit bier zoals er velen zijn, maar dan zelf uit België gehaald - met een mooi flesje.
---
<p class='intro'><span class='dropcap'>E</span>en mild fris en kruidig wit bier zoals er velen zijn, maar dan zelf uit België gehaald - met een mooi flesje.</p>

Afgelopen september was ik voor een mannenweekend van de familie Tromer neergestreken in het Ardense Houffalize nabij de brouwerij Brasserie d'Achouffe (je weet wel met die kabouter). Ter plaatse mocht een bezoek aan de lokale bierwinkel niet ontbreken en kon ik inslaan voor de bierkalender. Ik had mij voorgenomen bieren te selecteren met een opvallend flesje of een aansprekende naam.

Voor een eerste bijdrage aan deze bierkalender viel mijn oog op een interessant flesje met de naam St Hubertus. Om de maand niet te zwaar te beginnen (dat is kennelijk een thema) heb ik voor jullie de witte variant uitgekozen. Een fijn witbier - veel koriander, licht zurig met de klassiek ervaring van tarwe - wel wat kruidig misschien. Met 5,2% een doordrinker.

St Hubertus is een 'echt..' Ardens abdijbier vernoemd naar de heilige Hubertus en geïnspireerd door de oude abdij van het stadje Saint Hubert (het Mekka van de jacht). Sint Hubertus was al in 683 in de Ardense bossen te vinden alwaar hij jagend op een hert een visioen kreeg om zich te bekeren wat hem leidde tot het ambt van bischop. Hubertus mag dan oud zijn, dit bier vindt zijn oorsprong in 2018 op de tekentafel van de biergigant Carlsberg Group - die de brouwer Roman te Mater (Oudenaarde) heeft gevraagd een reeks moderne abdijbieren voor hen te brouwen.

Ik moest bij het zien dit bier eigenlijk ook meteen denken aan de Sint Hubertusberg en die andere Sint.. [deel 1/2](https://www.youtube.com/watch?v=6_fRFcm17xA&ab_channel=Jiskefet), [deel 2/2](https://www.youtube.com/watch?v=lD8G6WkGu68&ab_channel=Jiskefet). En dan mag [deze]( https://www.youtube.com/watch?v=gmEioot9u7M&ab_channel=Jiskefet) ook niet missen natuurlijk.. (de jaren 1990-2000 waren eigenlijk bizar qua publieke tv).

Samenvattend, een licht verfrissend bier om te bekomen van de jacht des levens en om de sterfdag van die ~~stoute~~ lieve Sint Nicolaas mee te gedenken.



<figure><img src='/assets/img/beer_2022-12-06.jpg' alt=''/> <figcaption>Sint Hubertus Wit is een Blanche - Wit van 5.2%, gebrouwen door Brouwerij Roman te Mater (Oudenaarde) i.o.v. Carlsberg Group.</figcaption></figure>
