---
layout: post
title: >
  Dag 21 - Amelis' Rood
year: 2022
permalink:  '/post/2022-12-21'
author:  'Eelke'
description: >
  Een Vlaams Rood met kruiden en gist uit Amelisweerd, de achtertuin van Vaccae. Te duur om eerst te proeven, dus voor mij ook een verrassing.
---
<p class='intro'><span class='dropcap'>E</span>en Vlaams Rood met kruiden en gist uit Amelisweerd, de achtertuin van Vaccae. Te duur om eerst te proeven, dus voor mij ook een verrassing.</p>

Dichter bij wat ons verbind komen we niet dan met dit bier. Allemaal hebben we onze herinneringen aan het heerlijke Amelisweerd. Het prachtige stukje natuur voorbij de Uithof.  Zelf heb ik er in mijn dakloze perioden regelmatig gelogeerd. Dat er weer een stuk afgeknabbeld gaat worden om misschien iets minder lang op een snelweg geparkeerd te staan, daar zal ik niet over uitweidden. Wat ik jullie wel wil vragen is om leefgeld als ik met besluit om in een boomhut te gaan wonen om te voorkomen dat het al te gemakkelijk is om de boel te vernietigen. 

Maar goed, het bier. Ik ben erg benieuwd of we iets proeven van de plantjes uit Amelisweerd. En natuurlijk of het de lokale gist lukt een mooi zoetzurig bier te produceren. Brouwerij Eleven uit Utrecht kende ik ook nog niet. Vorig jaar eindigde ik met de Duchesse de Bourgogne, een klassieker uit West-Vlaanderen. Zouden ze het in Utrecht ook kunnen? Een goede Vlaams Rood heeft een typisch smaakpalet dat naar ik meen ook onder ons niet door een ieder gepruimd wordt. Zelf vind ik het boeiend en heerlijk!

Dit bier heb ik niet gekozen, maar is mij aanreikt. Bij de biowinkel kende ze mij als bierliefhebber, dus kwam de eigenaar heel onschuldig naar me toe om het nieuwe biertje in het assortiment te laten zien. Ze verontschuldigde zich voor de prijs, â‚¬6,80, en zei dat het gekkigheid is om dit te komen. Een ander meisje achter de kassa - op blote voeten, woont op een camping, kent weinig luxe - maakte kenbaar hoe absurd ze een dergelijk biertje vond. Toen moest ik 'm kopen. Iedere week vroegen ze wel een keer hoe die smaakte, maar de gelegenheid had zich niet voorgedaan. Toen kwam de bierkalender en kocht ik voor 40 euro nog zes van deze blikjes bij opnieuw Zora. Ik las een bepaalde verbijstering in haar blik.

Tenslotte: heeft u ook weleens zin om enorm wild te plukken?

<figure><img src='/assets/img/beer_2022-12-21.jpg' alt=''/> <figcaption>Amelis' Rood is een Vlaams rood met onkruid van 6%, gebrouwen door Roze Bunker & Brouwerij Eleven.</figcaption></figure>
