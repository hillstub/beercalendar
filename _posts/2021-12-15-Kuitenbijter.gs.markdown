---
layout: post
title: >
  Dag 15 - Kuitenbijter
year: 2021
permalink:  '/post/2021-12-15'
author:  'Martin'
description: >
  De Kuitenbijter is een Engelse Pale Ale. Deze blonde doordrinker is met 3 granen en met 3 hoppen gebrouwen voor de fietsstad Houten. Een frisse dorstlesser die smaakt naar meer. 
---
<p class='intro'><span class='dropcap'>D</span>e Kuitenbijter is een Engelse Pale Ale. Deze blonde doordrinker is met 3 granen en met 3 hoppen gebrouwen voor de fietsstad Houten. Een frisse dorstlesser die smaakt naar meer. </p>

Volgens https://brouwerijhommeles.nl: "De naam is ontleend aan de Schalkwijkse brug, die de brouwers na een avondje lol, regelmatig in de kuiten beet." 
Een sportief bier dus, met maar liefst drie verschillende Amerikaanse hopsoorten. Ik heb geen flauw benul of dat de smaak ten goede komt, maar het leek me een mooi streekbier om eens uit te proberen en eentje die niet speciaal genoeg is om smerig te zijn. Ongetwijfeld komen er allerlei exotische bieren langs deze dagen, wat ook helemaal de bedoeling is, maar deze Kuitenbijter leek me ter afwisseling een vriendelijk biertje tussendoor, met bovendien een schappelijk alcoholpercentage. Bovendien steekt het motto nu we halverwege onze bierkalender zijn een hart onder de riem: Blijven drinken! Proost!

<figure><img src='/assets/img/beer_2021-12-15.jpg' alt=''/> <figcaption>Kuitenbijter is een Blond van 6.3%, gebrouwen door Brouwerij Hommeles.</figcaption></figure>
